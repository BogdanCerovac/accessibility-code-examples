# Succescriterium 1.3.1 - Informatie en relaties

Met Flutter wordt voor een aantal widgets automatisch accessibility eigenschappen aangemaakt, bijvoorbeeld bij een `Slider`, `Button`, `CheckBox` of een `TextField`. Dit zorgt er voor dat veel al snel en makkelijk werkt, is het hierom wel belangrijk dat alles goed getest wordt.

Het is ook mogelijk om een overzicht van alle `AccessibilityNodes` te krijgen door in de terminal `flutter run` uit te voeren en vervolgens `S` of `U` te typen. `S` geeft hierin de volgorde die ook gebruik wordt door de schermlezer, waar `U` de nodes print in een inverse hit-test volgorde.

Om een Flutter applicatie goed toegangkelijk te maken is het belangrijk om gebruik te maken van de standaard Flutter widgets en thema's. Zo heeft een `TextButton` bijvoorbeeld automatisch de button eigenschap.

Wanneer de accessibility eigenschappen van een widget niet het gewenste gedrag vertonen is het mogelijk dit aan te vullen of te overschrijven. Dit kan met de [Semantics](https://api.flutter.dev/flutter/widgets/Semantics-class.html) widget. De meestvoorkomende eigenschappen zijn hierbij `header`, `image`, `link`, `sortKey`, `container` en `excludeSemantics`. De overige mogelijkheden staan beschreven in [SemanticsProperties](https://api.flutter.dev/flutter/semantics/SemanticsProperties-class.html).

- [header](https://api.flutter.dev/flutter/semantics/SemanticsProperties/header.html)
  - De `header` eigenschap kan worden gebruikt om aan te geven dat alle onderliggende widgets een header zijn.

- [image](https://api.flutter.dev/flutter/semantics/SemanticsProperties/image.html)
  - De `image` eigenschap geeft aan dat alle onderliggende widgets een afbeelding zijn.

- [sortKey](https://api.flutter.dev/flutter/semantics/SemanticsProperties/sortKey.html)
  - `sortKey` maakt gebruik van een [SemanticsSortKey](https://api.flutter.dev/flutter/semantics/SemanticsSortKey-class.html) voor het definiÃ«ren van de volgorde waarin een schermlezer de items voorleest. De meest gebruikte implementatie hiervan is de [OrdinalSortKey](https://api.flutter.dev/flutter/semantics/OrdinalSortKey-class.html), welke op basis van een meegegeven `double` de waardes sorteert van laag naar hoog en gegroepeert op basis van de optioneel meegegeven naam. Een lege naam wordt als eerst behandeld.

  Wanneer geen `sortKey` wordt meegegeven worden de nodes door patform-specifieke algoritmes in een volgorde gezet, welke doorgaans al is zoals gewenst. Zorg hierbij dat dit goed getest wordt op alle ondersteunde platformen, zodat dit ook daadwerkelijk de gewenste volgorde is.

- [container](https://api.flutter.dev/flutter/widgets/Semantics/container.html)
  - `container` kan gebruik worden om een nieuwe `SemanticsNode` aan te maken. Dit zorgt er voor dat de informatie niet met bovenliggende wigdets samengevoegd wordt, bijvoorbeeld zoals het standaard gedrag is bij een Text in een TextButton. Dit kan ook voorkomen worden door in de bovenliggende widget de `explicitChildNodes` eigenschap op `true` te zetten.

- [excludeSemantics](https://api.flutter.dev/flutter/widgets/Semantics/excludeSemantics.html)
  - Deze eigenschap kan worden gebruik voor het aangeven dat alle onderliggende SemanticNodes genegeerd moeten worden. Wanneer alleen deze eigenschap nodig is, is het ook mogelijk om [ExcludeSemantics](https://api.flutter.dev/flutter/widgets/ExcludeSemantics-class.html) te gebruiken. Dit kan met [BlockSemantics](https://api.flutter.dev/flutter/widgets/BlockSemantics-class.html) ook de andere kant op, door een eerdere SemanticsNode te verwijderen.