# Success Criterion 1.3.2 - Meaningful Sequence

## Android

Op Android kun je de [android:accessibilityTraversalAfter](https://developer.android.com/reference/android/view/View#attr_android:accessibilityTraversalAfter) en [android:accessibilityTraversalBefore](accessibilityTraversalBefore) eigenschappen gebruiken om de volgorde voor hulpmiddelen in te stellen. Je kunt in de code ook gebruik maken van de [setAccessibilityTraversalBefore](https://developer.android.com/reference/android/view/View#setAccessibilityTraversalBefore(int)) en [setAccessibilityTraversalAfter](https://developer.android.com/reference/android/view/View#setAccessibilityTraversalAfter(int)) methodes.

```xml
<TextView
    android:id="@+id/header" />
<RecyclerView
    android:id="@+id/list"
    android:accessibilityTraversalAfter="@id/description" />
<TextView
    android:id="@+id/description"
    android:accessibilityTraversalAfter="@id/header" />
```

```kotlin
header.setAccessibilityTraversalBefore(R.id.description)
list.setAccessibilityTraversalAfter(R.id.description)
```

## iOS

Op iOS kun je de [accessibilityElements](https://developer.apple.com/documentation/objectivec/nsobject/1615147-accessibilityelements) eigenschap gebruiken om de volgorde voor hulpmiddelen in te stellen.

```swift
view.accessibilityElements = [header, description, list]
```

## Xamarin

Het wijzigen van de volgorde van het doorlopen van het scherm is mogelijk in Xamarin Forms via `TabIndex`. De standaardwaarde is 0. Hoe lager de waarde, hoe hoger de prioriteit.

In het onderstaande voorbeeld willen we dat gebruikers eerst naar de knop Opslaan gaan voordat ze de knop Annuleren bereiken.

```xml
    <Label Text="Enter the value for the first entry" />
    <Entry x:Name="firstEntry" />
    <Label Text="Enter the value for the second entry" />
    <Entry x:Name="secondEntry" />
    <Label Text="Enter the value for the third entry" />
    <Entry x:Name="thirdEntry" />
    <Button x:Name="cancelButton" TabIndex="20" />
    <Button x:Name="saveButton" TabIndex="10"/>
```

De volgorde in het bovenstaande voorbeeld is:

1. Begin bij *firstEntry* `[TabIndex=0]`.
2. Ga naar *secondEntry* `[TabIndex=0]`.
3. Ga naar *thirdEntry* `[TabIndex=0]`. De TabIndex van 0 wordt als belangrijker beschouwd dan de 10 van *saveButton*.
4. Ga naar *saveButton* `[TabIndex=10]`. De TabIndex van 10 is lager dan 20 van *cancelButton*.
5. Ga naar *cancelButton* `[TabIndex=20]`. De TabIndex van 20 is de hoogste waarde en dus het laatste element in de reeks.
