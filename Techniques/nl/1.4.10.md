# Success Criterion 1.4.10 - Reflow
## Android

Op Android moet je alle elementen in een [ScrollView](https://developer.android.com/reference/android/widget/ScrollView) of [RecyclerView](https://developer.android.com/jetpack/androidx/releases/recyclerview) plaatsen. Zorg dat er nergens hoogtes ingesteld zijn op vaste waardes. Maak gebruik van [wrap_content](https://developer.android.com/reference/android/view/ViewGroup.LayoutParams#WRAP_CONTENT). Zorg dat nergens het attribuut [android:maxLines](https://developer.android.com/reference/android/widget/TextView#attr_android:maxLines) wordt gebruikt, zodat tekst niet wordt ingekort.
## iOS

Op iOS moet je alle elementen in een [UIScrollView](https://developer.apple.com/documentation/uikit/uiscrollview), [UITableView](https://developer.apple.com/documentation/uikit/views_and_controls/table_views) of [UICollectionView](https://developer.apple.com/documentation/uikit/views_and_controls/collection_views) plaatsen. Zorg dat nergens hoogtes ingesteld zijn op vaste waardes. Maak gebruik van [self-sizing](https://developer.apple.com/documentation/uikit/uifont/creating_self-sizing_table_view_cells). Zorg dat nergens het attribuut [maxNumberOfLines](https://developer.apple.com/documentation/uikit/nstextcontainer/1444531-maximumnumberoflines) wordt gebruikt, zodat tekst niet wordt ingekort.
## Flutter

Met Flutter moeten alle elementen in een schaalbare widget geplaatst worden. Een [SingleChildScrollView](https://api.flutter.dev/flutter/widgets/SingleChildScrollView-class.html) zorgt er voor dat de onderliggende widgets die niet op het scherm passen scrollbaar worden. Daarnaast is het belangrijk om `maxLines` nergens in te stellen. Voorkom ook het gebruik van vaste waardes voor ingestelde hoogtes, tenzij de content hiervan in een SingleChildScrollView staat.

Gebruik daarnaast `TextOverflow.visible` bij de `overflow` parameter van tekstvelden om te zorgen dat deze de tekst niet wordt ingekort.
## Xamarin

Binnen Xamarin Forms zijn er meerdere manieren om content te tonen door te scrollen. Enkele voorbeelden zijn:

* [CollectionView](https://docs.microsoft.com/en-us/xamarin/xamarin-forms/user-interface/collectionview/): voor multidimensionale inhoud
* [ListView](https://docs.microsoft.com/en-us/xamarin/xamarin-forms/user-interface/listview/): voor eendimensionale inhoud
* [ScrollView](https://docs.microsoft.com/en-us/xamarin/xamarin-forms/user-interface/layouts/scrollview): voor statische inhoud
* [WebView](https://docs.microsoft.com/en-us/xamarin/xamarin-forms/user-interface/webview): voor webinhoud
