# Success Criterion 2.4.3 - Focus Order
## Android

Op Android kun je het [android:focusable](https://developer.android.com/reference/android/view/View#attr_android:focusable) attribuut gebruiken om focus toe te staan of te weigeren. Met de [setTraversalAfter](https://developer.android.com/reference/android/view/accessibility/AccessibilityNodeInfo#setTraversalAfter(android.view.View)) en [setTraversalBefore](https://developer.android.com/reference/android/view/accessibility/AccessibilityNodeInfo#setTraversalBefore(android.view.View)) methodes van [AccessibilityNodeInfoCompat](https://developer.android.com/reference/android/view/accessibility/AccessibilityNodeInfo) kun je de volgorde voor hulpmiddelen instellen. De methodes [setAccessibilityTraversalAfter](https://developer.android.com/reference/android/view/View#setAccessibilityTraversalAfter(int)) en [setAccessibilityTraversalBefore](https://developer.android.com/reference/android/view/View#setAccessibilityTraversalBefore(int)) maken het gebruik makkelijker.

De methode [android:nextFocusForward](https://developer.android.com/reference/android/view/View#attr_android:nextFocusForward) kan ook handig zijn om het volgende element in te stellen. Je kunt de focus volgorde voor toetsenbord zelfs in meerdere richtingen instellen:

* [android:nextFocusUp](https://developer.android.com/training/keyboard-input/navigation#:~:text=the%20following%20attributes%3A-,android%3AnextFocusUp,-android%3AnextFocusDown): geef aan welk element focus moet krijgen bij navigeren naar boven
* [android:nextFocusDown](https://developer.android.com/reference/android/view/View#attr_android:nextFocusDown): geef aan welk element focus moet krijgen bij navigeren naar beneden
* [android:nextFocusLeft](https://developer.android.com/reference/android/view/View#attr_android:nextFocusLeft): geef aan welk element focus moet krijgen bij navigeren naar links
* [android:nextFocusRight](https://developer.android.com/reference/android/view/View#attr_android:nextFocusRight): geef aan welk element focus moet krijgen bij navigeren naar rechts

```kotlin
field2.setAccessibilityTraversalAfter(field1.id)
field3.setAccessibilityTraversalBefore(field4.id)
```

```xml
<View
    android:id="@+id/notFocusable"
    android:focusable="false"/>

<EditText
    android:id="@+id/field1"
    android:focusable="true"
    android:nextFocusForward="@+id/field2"
    android:nextFocusDown="@+id/field3"
    android:nextFocusRight="@+id/field2"
</EditText>

<EditText
    android:id="@+id/field2"
    android:focusable="true"
    android:nextFocusForward="@+id/field3"
    android:nextFocusDown="@+id/field4"
</EditText>

<EditText
    android:id="@+id/field3"
    android:focusable="true"
    android:nextFocusForward="@+id/field4"
</EditText>

<EditText
    android:id="@+id/field4"
    android:focusable="true"
</EditText>
```
## iOS

Op iOS kun je gebruik maken van het [isAccessibilityElement](https://developer.apple.com/documentation/objectivec/nsobject/1615141-isaccessibilityelement) om te zorgen dat hulpmiddelen op elementen kunnen focussen. De volgorde van navigeren kun je aanpassen via het [accessibilityElements](https://developer.apple.com/documentation/objectivec/nsobject/1615147-accessibilityelements) attribuut. Het [accessibilityRespondsToUserInteraction](https://developer.apple.com/documentation/objectivec/nsobject/3043551-accessibilityrespondstouserinter) attribuut kan gebruikt worden om navigatie via toetsenbord en schakelbediening te optimaliseren.

```swift
field1.isAccessibilityElement = true
field2.isAccessibilityElement = true
field3.isAccessibilityElement = true
field4.isAccessibilityElement = true

imageView.isAccessibilityElement = true
imageView.accessibilityLabel = "Description of image"
imageView.accessibilityRespondsToUserInteraction = false

view.accessibilityElements = [field1, field2, imageView, field3, field4]
```
## Flutter

Voor het sorteren van de focus volgorde in Flutter apps wordt de `sortKey` parameter van [Semantics](https://api.flutter.dev/flutter/semantics/SemanticsProperties-class.html) gebruikt. 
Deze parameter gebruikt een [SemanticsSortKey](https://api.flutter.dev/flutter/semantics/SemanticsSortKey-class.html) om de elementen een volgorde te geven. De meest gebruikte manier voor het sorteren  van elementen is de [OrdinalSortKey](https://api.flutter.dev/flutter/semantics/OrdinalSortKey-class.html), maar het is ook mogelijk een eigen implementatie te schrijven op basis van de `SemanticsSortKey` class.

De `OrdinalSortKey` heeft een `order` nodig als double en een optionele String `name`. De elementen worden vervolgens gesorteerd op eerst de naam, waarbij lege namen als eerste behandeld worden, en daarna op de `order`.

Het is ook mogelijk om geen `sortKey` mee te geven. In dat geval zal Flutter op basis van een platform specifiek algoritme zelf `OrdinalSortKey`'s genereren. Deze volgorde is vaak een redelijk logische volgorde, maar dit geeft geen garantie dat het altijd goed is. Zorg er dus altijd voor dat de volgorde goed getest wordt door middel van een schermlezer en creëer zelf een andere volgorde indien nodig.
## Xamarin

Het wijzigen van de volgorde van het doorlopen van het scherm is mogelijk in Xamarin Forms via `TabIndex`. De standaardwaarde is 0. Hoe lager de waarde, hoe hoger de prioriteit.

In het onderstaande voorbeeld willen we dat gebruikers eerst naar de knop Opslaan gaan voordat ze de knop Annuleren bereiken.

```xml
    <Label Text="Enter the value for the first entry" />
    <Entry x:Name="firstEntry" />
    <Label Text="Enter the value for the second entry" />
    <Entry x:Name="secondEntry" />
    <Label Text="Enter the value for the third entry" />
    <Entry x:Name="thirdEntry" />
    <Button x:Name="cancelButton" TabIndex="20" />
    <Button x:Name="saveButton" TabIndex="10"/>
```

De volgorde in het bovenstaande voorbeeld is:

1. Begin bij *firstEntry* `[TabIndex=0]`.
2. Ga naar *secondEntry* `[TabIndex=0]`.
3. Ga naar *thirdEntry* `[TabIndex=0]`. De TabIndex van 0 wordt als belangrijker beschouwd dan de 10 van *saveButton*.
4. Ga naar *saveButton* `[TabIndex=10]`. De TabIndex van 10 is lager dan 20 van *cancelButton*.
5. Ga naar *cancelButton* `[TabIndex=20]`. De TabIndex van 20 is de hoogste waarde en dus het laatste element in de reeks.